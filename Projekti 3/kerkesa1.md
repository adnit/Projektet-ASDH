# Projekti 3 -- Array listat

## Kërkesa 1

Në main të deklarohet një `vector<int>` i zbrazët i cili mban numra të plotë.
Pas secilit hap të shtypet në ekran sekuenca e numrave.
Ajo duhet të përputhet me rezultatin e parashikuar në përshkrim.

Për përdorimin e klasës `vector` shqyrtojeni dokumentacionin në [këtë link](http://www.cplusplus.com/reference/vector/vector) ose në burime tjera.

1. Të shtohen numrat në fund të vargut sipas renditjes (nga majtas-djathtas) `7, 5, 6, 3`.
    - Në ekran duhet të shfaqet sekuenca `[7, 5, 6, 3]`.
2. Të shtohet numri `2` në fillim të vargut.
    - Në ekran duhet të shfaqet sekuenca `[2, 7, 5, 6, 3]`.
3. Të largohet elementi i parafundit nga vargu.
    - Në ekran duhet të shfaqet sekuenca `[2, 7, 5, 3]`.
4. Të shtohet numri `-3` në indeksin `2`.
    - Në ekran duhet të shfaqet sekuenca `[2, 7, -3, 5, 3]`.
5. Të largohet elementi i parë nga vargu.
    - Në ekran duhet të shfaqet sekuenca `[7, -3, 5, 3]`.
6. Të dyfishohet elementi në indeksin `1`.
    - Në ekran duhet të shfaqet sekuenca `[7, -6, 5, 3]`.
7. Të tregohet në ekran sa elemente janë pozitive në këtë varg.
    - Në ekran duhet të shfaqet vlera `3`.

## Kërkesa 2

Të shkruhet programi i cili ndjek këta hapa:

1. E lexon një numër të plotë `n` nga tastiera.
2. Të lexohen `n` numrat e radhës nga tastiera dhe të vendosen në një `vector<int>`.
3. Nga ky varg, të ruhen elementet çift në një array listë të veçantë `numrat_cift` dhe elementet tek në një array listë `numrat_tek`.
4. Të shtypen elementet dhe gjatësitë e array listave `numrat_cift` dhe `numrat_tek`.
5. Të tregohet cili varg e ka shumën më të madhe.

## Vlerësimi

Nuk jeni të obliguar të ofroni zgjidhje për të gjitha kërkesat në këtë detyrë.

Secila kërkesë mban 1/2 të pikëve totale dhe llogaritja e totalit bëhet duke i mbledhur pikët e kërkesave të zgjidhura në mënyrë korrekte.

## Dorëzimi

Dorëzimi duhet të bëhet përmes Google Classroom.